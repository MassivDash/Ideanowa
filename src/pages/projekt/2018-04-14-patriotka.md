---
templateKey: projekt-post
title: Patriotka
date: 2017-01-04T15:04:10.000Z
thumbnail: /img/otwarcie.jpg
description: Chcemy wypromować ciastko o nazwie Patriotka®
tags:
  - Patriotka
  - Ciastko
  - Konkurs
---
## **W 2018 r. przypada setna rocznica odzyskania przez Polskę Niepodległości. Pragniemy, aby patriotka® stała się nieodłącznym, bardzo pozytywnym symbolem wszystkich uroczystości związanych z tą wyjątkową rocznicą.**

**Pragniemy, aby podobnie jak pączek w tłusty czwartek, patriotka stała się  słodkim symbolem Święta Niepodległości, Trzeciego Maja, ale także innych świąt oraz wydarzeń o charakterze patriotycznym.**

Chcemy, aby patriotka® była elementem integrującym i umilającym celebrowanie polskich świąt państwowych, ale także, np. wydarzeń sportowych z udziałem polskiej reprezentacji, czy innych, które wzbudzają w Polakach poczucie narodowej dumy.

**Z tej okazji zorganizowany został ogólnopolski konkurs cukierniczy na _Patriotkę 100-lecia_**

Konkurs ma charakter otwarty -  zaprosiliśmy do niego wszystkich Polaków: cukierników i amatorów pieczenia, młodzież i osoby dorosłe.

Chcemy pokazać, że ludzie pogodni, mogą być najzwyczajniej w świecie dumni z tego, że pochodzą z kraju nad Wisłą, a przygotowywanie i wspólne jedzenie patriotek może być jedną z narodowych zabaw, sprzyjających integracji i budowaniu wspólnoty.

**Cel**: wciągnąć do wspólnej zabawy jak największą liczbę Polaków!

**Działania:**

* **8 lutego 2018 r. miało miejsce oficjalne otwarcie konkursu, które odbyło się w Warsztacie Warszawskim przy pl. Konstytucji 4 w Warszawie;**
* **luty- maj - wszyscy chętni z całej Polski nadsyłali propozycje swojej wersji patriotki, które publikowane były na profilach w mediach społecznościowych oraz poddane zostały ocenie internautów;**
* **15 maja 2018 r. - wyłonienie finałowej dziesiątki przepisów;**
* **25 maja 2018 r. - finał ogólnopolskiego konkursu na _Patriotkę 100-lecia_, który ponownie odbędzie się w Warsztacie Warszawskim przy pl. Konstytucji 4 w Warszawie.**

Więcej informacji można uzyskać na stronie poświęconej konkursowi: **www.patriotka.org.pl**.
